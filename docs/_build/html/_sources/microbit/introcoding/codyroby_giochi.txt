SEGUIMI
=======

Descrizione del gioco
---------------------

Gioco a squadre con Cody&Roby. Ogni squadra è composta da un giocatore nel ruolo di Roby e da uno o più giocatori nel ruolo di Cody.

La **squadra A** disegna un percorso articolato dando istruzioni al proprio Roby e sfida la **squadra B** a trovare l’algoritmo che consente al suo Roby di ripercorrere il tracciato. E’ utile che ci sia un arbitro.

Materiale
---------

* 20 carte **VAI AVANTI**

* 10 carte **GIRA A SINISTRA**

* 10 carte **GIRA A DESTRA**

* Un pavimento con piastrelle larghe quadrate o un pavimento con scacchiera.

* 40 foglietti colorati da lasciare lungo il cammino come tracce.

* Un orologio o un cronometro con i secondi.

Regole
------

Si stabilisce un punto di partenza sul pavimento. La squadra A ha tutte le carte in mano e decide in che ordine darle al proprio giocatore che svolge il ruolo di Roby per farlo muovere sulla scacchiera. Ogni volta Roby lascia una casella del pavimento ci si posa un foglietto colorto per indicare la traccia.

Il numero di tessere da usare dipende dall’età e dell’esperienza dei giocatori. Al termine del percorso la squadra A raccoglie tutte le carte utilizzate, le mescola e le passa alla squadra B.

La squadra B deve rimettere le tessere in ordine per trovare l’algoritmo che guiderà il proprio Roby longo il sentiero. Le carte vanno impilate in modo che la prima corisponda alla prima mossa e l’ultima all’ultima. Quindi la pila va consegnata al giocatore che impersona Roby perchè provi ad eseguirla. Ad ogni mossa corretta la squadra B raccoglie un foglietto-traccia e guadagna un punto. La prova termina se Roby della squadra B esce di pista o completa il percorso.

Al termine della prova si invertono i ruoli delle due squadre. Vince la squadra con il punteggio più alto o, a parità di punteggio, quella che ha impiegato meno tempo.