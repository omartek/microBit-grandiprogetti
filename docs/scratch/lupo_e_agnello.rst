Storytelling: Il lupo e l’agnello
=================================

Prerequisiti
------------

Saper disegnare con il computer (utilizzo di Paint): Scratch ha al suo interno uno
strumento per disegnare simile a Paint. Saper cercare immagini in Internet e manipolare
fotografie/immagini.
Saper raccontare una storia

Esercizio
---------

Raccontare la storia del lupo e dell’agnello:
Lungo la sponda di una riva sono venute a bere due bestie: il lupo più in alto e, molto
più in basso, l'agnello: pasto eccellente per quello scannatore vorace
Il lupo vuol fare l'offeso.
- Perchè intorbidi l'acqua che sto bevendo?
E l'agnello tutto timoroso:
- Scusa, come posso fare ciò che tu mi rimproveri? Io bevo l'acqua che passa prima da
te.
- Sei mesi fa hai parlato male di me- riprende il lupo.
- Ma se ancora non ero nato!
- Allora fu tuo padre a parlare male di me.
Così, lo afferra e lo sbrana.
Morale: la favola mostra che non c’è possibilità per un debole di difendersi contro un
potente che si propone di fargli torto.

Concetti di programmazione veicolati
------------------------------------

Inizializzazione, sincronizzazione.

**Soluzione**

Raccontare una storia con diversi personaggi (sprite) e sfondi (stage) implica saper gestire correttamente la sincronizzazione tramite messaggi.
Come si può vedere dalla soluzione proposta si deve innanzitutto procedere alla corretta collocazione iniziale dei personaggi e dello sfondo, non solo come posizione ma anche come visibilità.
Poi è tutto un lavoro di scambio di messaggi e di sincronizzazione sugli stessi da parte dei personaggi che popolano la storia.
Una possibile variante a questo esercizio è quello di registrare le voci dei personaggi e farle sentire al posto della visualizzazione dei fumetti.

Gli script da progettare sono i seguenti:

